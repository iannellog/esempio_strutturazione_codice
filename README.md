# Esempio di strutturazione del codice

L’esempio mostra alcune tecniche di strutturazione del codice che migliorano le sue caratteristiche di:
- generalità della soluzione: il codice risolve una classe più generale di problemi;
- menutenibilità: il codice può essere modificato per aggiungere nuove funzionalità, migliorarne le prestazioni o correggere errori con uno sforzo contenuto e in particolare minimizzando il numero e l’entità delle modifiche al codice esistente;
- leggibilità: è più facile comprendere la logica che ha originato il codice e verificarne la correttezza;

Il problema che si vuole risolvere è quello di acquisire i record relativi a un’agenda e memorizzarli in un file JSON sotto forma di lista di tabelle. Si assume che ogni record sia formato da un nome, un cognome, un numero di telefono e un indirizzo di posta elettronica (quest’ipotesi non toglie generalità alle soluzioni proposte).
